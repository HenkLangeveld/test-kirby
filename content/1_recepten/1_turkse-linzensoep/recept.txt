Title: Turkse linzensoep

----

Gallery: 

----

Time: 1

----

Placement: 2

----

Ingredients:

1 aardappel (bij voorkeur kruimig)
2 bescheiden winterpenen (of 1 grote) – ±200gr
2 of 3 tomaten - ±200gr
2 uien
2 teentjes knoflook
1 blikje tomatenpuree
200gr rode linzen
2 groentebouillonblokjes
1,5 tl paprikapoeder
zout/peper
een fikse scheut olijfolie

evt verse koriander en Griekse yoghurt

----

Heading: Turkse linzensoep

----

Description: 

----

Dish: hoofdgerecht

----

Categories: vega, mediteraans

----

Instructions:

Schil aardappel en wortel, snijd in blokjes en zet apart.
Snij tomaat klein, snipper ui en knoflook en zet alles apart.

Zet een grote soeppan op middelhoog vuur, verhit de olijfolie en voeg ui toe. Als deze begint te kleuren, voeg dan de knoflook toe. Voeg daarna het blikje tomatenpuree toe. Laat dat samen nog een paar minuten aanfruiten en doe dan de aardappel, wortel, tomaat, paprikapoeder, peper en zout in de pan erbij. Roer goed door. Doe de linzen erbij en voeg in eerste instantie 1 liter kokend water en 2 bouillonblokjes toe. 
Laat een minuut of 20 koken op laag vuur. Hou in de gaten of er meer (kokend) water bij moet. Let op: een beetje dikke soep is het lekkerst, maar als de soep té dik is, brandt ie sneller aan. Proef nog even goed als je water hebt toegevoegd. Eventueel is een extra snuf zout of extra bouillonblokje wenselijk.
Als de groenten en linzen gaar zijn, pureer je met staafmixer alles tot een glad geheel. Laat nog 5 minuten verder koken. 

Je kan de soep evt serveren met verse koriander en Griekse yoghurt. Je kan ‘m als voorgerecht eten, maar hij is ook heel geschikt als maaltijdsoep, met een stuk Turks brood erbij. Als je van pittig houdt: Snipper dan een rode peper, en voeg die tegelijk met de knoflook toe.
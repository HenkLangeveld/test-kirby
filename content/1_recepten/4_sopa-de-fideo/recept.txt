Title: Sopa de fideo

----

Gallery:

- sopa de fideo.jpeg

----

Time: 40

----

Placement: 1

----

Ingredients:

2 pruimtomaten (of trostomaten)
½  witte ui (gele ui kan ook als je geen witte kan krijgen)
1 teen knoflook
225gr vermicelli
1 liter kippenbouillon (bij voorkeur zelf getrokken, maar van een blokje kan ook)
zonnebloemolie
limoenen
evt avocado

----

Heading: Sopa de fideo

----

Description:

Mexicaans eten in Nederland heeft zo goed als niks te maken met Mexicaans eten in Mexico. Dat geldt overigens voor wel meer keukens. Wat we hier in Nederland kennen is meestal een afgeleide van Tex-Mex, de Texaanse versie van Mexicaans eten. En dat dus weer vernederlandst. Volg je het nog? Hoe dan ook, ik ben totaal verslingerd aan echt Mexicaans eten. Niet in de laatste plaats door de enorme verscheidenheid aan chili’s, allemaal met eigen pit en smaak. Love it! In Mexico is mijn liefde voor pittig eten geboren.
Aangezien de Mexicaanse hoofdingrediënten (zoals het juiste maismeel en de meeste chili’s) niet makkelijk verkrijgbaar zijn in Nederland, heb ik maar een kort lijstje Mexicaanse recepten. Dit recept is zelfs zonder chili. Nog makkelijker. In elk Mexicaans gezin, arm of rijk, staat deze soep algauw 2x per week op tafel. Hoe Mexicaans wil je het hebben?

----

Dish: voorgerecht

----

Categories: vlees, mexicaans

----

Instructions:

Snij de tomaten overdwars doormidden en knijp de pitjes eruit. Doe de tomaten met de ui, knoflook en een kopje water in de blender en pureer goed. 
Verhit een scheut zonnebloemolie in een soeppan op middelhoog vuur en voeg de vermicelli toe. Bak even goed, zodat de vermicelli gaat kleuren. Hij moet een beetje bruin worden, daar zit de smaak in. Giet de tomatenpuree door een zeef bij de vermicelli en voeg de kippenbouillon toe. Laat een minuut of 10 met de deksel op de pan koken. Proef of er nog zout bij moet. 
Maak naar smaak af met limoensap, dat kan per persoon aan tafel. Limoen maakt het af!
Als dit te ver is van het beeld dat je van Mexicaans eten had, dan kan je eventueel nog wat schijfjes avocado in je soep doen. Dat doen de Mexicanen zelf ook wel eens.